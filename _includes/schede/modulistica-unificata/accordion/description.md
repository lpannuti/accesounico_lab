A seguito dell'accordo tra Governo, Regioni ed Enti locali siglato in Conferenza unificata il 4 maggio 2017, ha preso avvio il processo di standardizzazione dei moduli unificati e standardizzati per la  presentazione  di istanze, segnalazioni o comunicazioni alle amministrazioni  regionali o locali, con  riferimento all'edilizia e all'avvio di attivita' produttive.
La Conferenza stessa con successivi accordi ha poi approvato sia integrazioni e modifiche ai moduli già in uso sia l’adozione di nuovi modelli.

La Regione Umbria, ove necessario, e prima di notificare moduli alla Amministrazioni comunali del proprio territorio, ha inserito i necessari richiami alla normativa specifica di settore.

I format così prodotti non sono modificabili e devono essere obbligatoriamente usati per ogni adempimento da svolgere presso il SUAPE.

Le amministrazioni comunali, alle quali sono rivolte domande, segnalazioni e comunicazioni, **hanno l’obbligo di pubblicare** sul loro sito istituzionale questi moduli.

L’obbligo di pubblicazione della modulistica sul sito istituzionale da parte del Comune può essere assolto anche attraverso una delle seguenti modalità:
- Rinvio (link) alla piattaforma telematica di riferimento;
- Rinvio (link) alla modulistica adottata dalla Regione, successivamente all'accordo e pubblicata sul sito istituzionale della Regione stessa.
