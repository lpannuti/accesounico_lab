**CHI LA PUÒ CHIEDERE**

Devono presentare richiesta di AUA i titolari delle piccole e medie imprese come definite dal Dm 18 aprile 2005 e i titolari degli impianti non soggetti alla disciplina dell'AIA (Autorizzazione Integrata Ambientale).

**A CHI SI CHIEDE**

La domanda di A.U.A. va presentata allo Sportello unico per le attività produttive (SUAPE) competente territorialmente tramite PEC (posta elettronica certificata).

Il SUAPE dovrà trasmettere la domanda di AUA alla Regione, che è l’autorità competente, e ai soggetti istituzionali che intervengono nei procedimenti sostituiti dalla stessa.

**QUANDO CHIEDERLA**

La domanda di AUA deve essere inoltrata per il rilascio, il rinnovo o l'aggiornamento di uno o più dei 7 titoli abilitativi elencati nell'articolo 3 del regolamento (Dpr 13 marzo 2013, n. 59) e sopra riportati. La richiesta deve avvenire in occasione della scadenza del primo titolo abilitativo da essa sostituito. Nel caso in cui si tratti di attività soggette solo a comunicazione (lettere A, B, D, E, G), non è necessario presentare la richiesta di autorizzazione AUA, ma soltanto la comunicazione mediante i modelli relativi ad ogni specifica materia.

**QUANDO NON SI PUÒ CHIEDERLA**

Se il progetto è sottoposto a valutazione di impatto ambientale (VIA) e le leggi statali o regionali stabiliscono che la Via sostituisce tutti gli atti di assenso di tipo ambientale. In ogni caso l'AUA deve essere richiesta dopo l'espletamento della pratica VIA.
In caso sia necessario sottoporre il progetto a "verifica di assoggettabilità" a VIA, la domanda AUA va presentata dopo la conclusione di tale verifica con esito negativo.
