L'Autorizzazione Unica Ambientale Ã¨ il provvedimento rilasciato su istanza di parte che incorpora in un unico atto **diverse autorizzazioni ambientali** previste dalla normativa di settore (D.lgs 152/2006, L. 447/1995 e Dlgs 99/1992).
<br>
Il **Dpr 13 marzo 2013, n. 59** individua un nucleo base di **sette autorizzazioni/comunicazioni** che possono essere assorbite dall'AUA:
<br><br>
A) **autorizzazione agli scarichi** di cui al capo II del titolo IV della sezione II della Parte terza del decreto legislativo 3 aprile 2006, n. 152;

B) **comunicazione preventiva** di cui all'articolo 112 del decreto legislativo 3 aprile 2006, n. 152, per l'utilizzazione agronomica degli effluenti di allevamento, delle acque di vegetazione dei frantoi oleari e delle acque reflue provenienti dalle aziende ivi previste;

C) **autorizzazione alle emissioni in atmosfera** per gli stabilimenti di cui all'articolo 269 del decreto legislativo 3 aprile 2006, n. 152;

D) **autorizzazione generale** di cui all'articolo 272 del decreto legislativo 3 aprile 2006, n. 152;

E) **comunicazione o nulla osta** di cui all'articolo 8, commi 4 o comma 6, della legge 26 ottobre 1995, n. 447;

F) **autorizzazione all'utilizzo dei fanghi **derivanti dal processo di depurazione in agricoltura di cui all'articolo 9 del decreto legislativo 27 gennaio 1992, n. 99;

G) **comunicazioni in materia di rifiuti** di cui agli articoli 215 e 216 del decreto legislativo 3 aprile 2006, n. 152.
