Per ottenere il cambio di destinazione d’uso di un immobile, o parte di esso, si individuano cinque (5) fasi consequenziali di tipo tecnico/amministrativo.

a.	Richiesta titolo abilitativo.

b.	Presentazione Inizio lavori.

c.	Presentazione Fine lavori.

d.	Presentazione Agibilità.

e.	Presentazione SCIA commerciale per inizio attività.

**Le prime tre fasi**, connesse alle eventuali opere edilizie necessarie, si articolano sulla base di una sequenza di relazioni, asseverazioni, elaborati progettuali, assensi, pareri e Durc di regolarità dell’impresa, da presentare al SUAPE, nonché sul calcolo del contributo di costruzione, laddove necessario e sulla ricevuta di pagamento degli oneri compresa la monetizzazione degli standard urbanistici, quando prevista.

**La quarta fase** – l’Agibilità – prevede la presentazione di elaborati, documenti e certificazioni attestanti che l’opera realizzata corrisponda al progetto e soddisfi le condizioni igieniche, sanitarie e di sicurezza.

**La quinta fase** prevede la presentazione di una SCIA commerciale legata al tipo di attività che si intende intraprendere, e pertanto attestazioni e dichiarazioni di idoneità professionali, nonché il possesso della partita IVA.
