**COSA È ACCESSO UNICO**


Un programma di interventi per semplificare e rendere trasparente il rapporto con la Pubblica Amministrazione che Regione Umbria ha finanziato con i fondi comunitari del POR FESR.


Si pone l’obiettivo di garantire il diritto alla cittadinanza digitale e di ridisegnare i servizi pubblici intorno ai bisogni dell’utente.


Il Programma “Accesso unico” fornisce un unico punto di riferimento a cittadini, imprese, intermediari e pubbliche amministrazioni per:

•semplificare l’accesso ai servizi della Pubblica Amministrazione;

•ridurre la loro complessità

•aumentare l’interoperabilità degli enti

•costruire una base di conoscenza utile per tutti i canali di accesso ai servizi sia fisici che on line.

Raccogliendo informazioni provenienti da più Enti, in maniera univoca e certificata, “Accesso unico” permette di:

•orientarsi nella fase di presentazione di un’istanza, con informazioni certe;

•raggiungere facilmente i vari sistemi di compilazione e presentazione delle pratiche, effettuare i relativi pagamenti;

•rimanere sempre informati sullo stato della pratica, sulle scadenze, ricevere avvisi.

<a name="secondo">Rimanere sempre informato sullo stato della pratica, sulle scadenze, ricevere avvisi</a>

**COME SI ARTICOLA “ACCESSO UNICO”?**


L’Accesso unico ruoterà attorno a tre elementi principali:

1.il presidio organizzativo;

2.lo scambio dei dati in interoperabilità.

3.il portale internet “UmbriaSemplice”

<a name="terzo">il portale internet “UmbriaSemplice”</a>

**1. PRESIDIO ORGANIZZATIVO**


Il presidio organizzativo su scala regionale viene gestito da Regione Umbria: una struttura stabile che coordina il funzionamento dell’Accesso Unico come punto di riferimento per cittadini, imprese, intermediari, e tutti gli operatori della Pubblica amministrazione chiamati a seguire le istruttorie e approvare i provvedimenti necessari.

Attraverso la costituzione di comunità tematiche, quali luoghi di condivisione e confronto su temi comuni e progetti specifici, viene assicurata la partecipazione attiva delle PA umbre alla costruzione di un sistema pubblico “unico” che progressivamente arricchisce il catalogo dei servizi dell’Accesso Unico.

Un’azione amministrativa coordinata e condivisa consente al cittadino, impresa e intermediario di interagire con un unico sistema, evitando così di rivolgersi a più enti che, a vario titolo, erogano un pubblico servizio.

<a name="quarto">erogano un pubblico servizio</a>

**2. INTEROPERABILITÀ**


L’ Accesso Unico si realizza attraverso lo scambio automatico di dati tra i sistemi delle PA tramite la cosiddetta “interoperabilità” che rende i processi integrati.

Grazie all’interoperabilità il cittadino fornisce le informazioni un’unica volta, l’Accesso Unico le raccoglie e le banche dati lavorano insieme automaticamente.

L’interoperabilità permette di usufruire delle varie funzionalità a prescindere dal software di “back-end” utilizzato per l'istruttoria da ogni singolo ente pubblico partecipante e il cittadino può sapere in ogni momento a che punto è la pratica e ricevere avvisi tempestivi.

Sono messe a disposizione di professionisti e intermediari interfacce programmabili (API store regionale) per abilitare nuovi servizi sussidiari.

Quanto già realizzato sulle piattaforme regionali (LoginUmbria, PagoUmbria, ecc) e sulle infrastrutture digitali (data center e cloud) può essere utilizzato pienamente dai servizi pubblici.


<a name="quinto"> può essere utilizzato pienamente dai servizi pubblici</a>

**3. PORTALE**


Cuore del Portale è il catalogo dei servizi dell’Accesso Unico, alimentato progressivamente dalle comunità tematiche secondo precisi criteri di qualità e di funzionalità, processi di miglioramento continuo e metodologie ben definite.

All’interno del portale il catalogo dei servizi unifica su scala regionale il livello informativo, documentale e la modulistica, indirizzando verso la presentazione/compilazione della singola pratica di interesse attraverso “link intelligenti”, in linea con i risultati conseguiti dal Piano regionale di semplificazione.

L’architettura del Portale si implementa in modo che i motori di ricerca (ed altri canali possibili) trovino facilmente informazioni chiare e condivise su scala regionale.

I servizi pubblici gestiti dall’Accesso Unico e pubblicati nel portale saranno fruibili sia da cellulare tramite “App" o da altri canali (omnicanalità) oltre che via web.

Grazie all’interoperabilità il Portale offre servizi interattivi dialogando con i diversi sistemi utilizzati in fase istruttoria dai singoli uffici.


L’obiettivo ultimo è realizzare servizi “pro-attivi”, ovvero personalizzati, attingendo informazioni dalla storia dell’utente e offrendo avvisi, scadenze, suggerimenti, ecc.

I professionisti possono beneficiare di servizi geografici basati su informazioni e dati certificati.



**FARE RETE TRA ENTI PER CREARE CONOSCENZA:
COSTRUIAMO INSIEME L’ACCESSO UNICO**


Digitalizzare un servizio pubblico significa ridisegnare il suo processo per sfruttare le logiche digitali, coordinare gli enti partecipanti ed integrare i diversi sistemi.


Per questo il Programma Accesso Unico richiede il ruolo attivo di tutte le PA dell’Umbria definito e regolato da uno specifico Accordo attuativo nell’ambito della Convenzione generale della CN-Umbria di cui alla l.r. n.9/2014.


La realizzazione dell’Accesso unico è un percorso impegnativo accompagnato dalla  definizione di obiettivi e azioni condivise poi elaborate dalle Comunità Tematiche.


All’interno delle Comunità Tematiche gli operatori della Regione e degli EE.LL. aderenti collaboreranno per costruire insieme la base di conoscenza comune che sottende il popolamento progressivo del catalogo dei servizi.


Le Comunità tematiche si avvalgono del confronto tra esperti attraverso gli strumenti della comunicazione e partecipazione quali ad es. forum e repository GitHub, utilizzando i metodi di “service design”, definendo regole, vocabolari e processi condivisi.



Sei un professionista della Pubblica Amministrazione?  Partecipa!

- Le persone delle PA  che operano nei diversi settori (commercio, edilizia, ecc) saranno coinvolti all’interno delle Comunità tematiche;


- Il personale ITC delle PA  sarà coinvolto sui temi dell’interoperabilità e dell’integrazione tra i sistemi;


- Sindaci, Assessori, ecc saranno coinvolti nella governance dell’Accesso unico e nell’attivazione del Presidio.
