![Cosa e'](../../../../../accesso-unico/images/2018/11/cosae.png)

Un programma di interventi per **semplificare e rendere trasparente** il rapporto con la Pubblica Amministrazione che Regione Umbria ha finanziato con i fondi del POR FESR con l’obiettivo di garantire il **diritto alla cittadinanza digitale** e ridisegnare i servizi pubblici **intorno ai bisogni dell’utente**.
<br>Il Programma “Accesso unico” fornisce un unico punto di riferimento a **cittadini, imprese, intermediari e pubbliche amministrazioni** con l'intento di:
- semplificare l’accesso ai servizi della Pubblica Amministrazione;
- ridurre la loro complessità;
- aumentare l’interoperabilità degli enti;
- costruire una base di conoscenza utile per tutti i canali di accesso ai servizi.

Raccogliendo **informazioni provenienti da più Enti**, in maniera univoca e certificata, “Accesso unico” permette di:
 - orientarsi nella fase di presentazione di un’istanza, con **informazioni certe**;
 - raggiungere facilmente i **vari sistemi** di compilazione e presentazione delle pratiche, effettuare i relativi pagamenti;
- rimanere sempre informati sullo **stato della pratica**, sulle scadenze, ricevere avvisi.

L’Accesso Unico ruota attorno a **tre elementi principali**:

1. il presidio organizzativo
2. lo scambio dei dati in interoperabilità
3. il portale internet “UmbriaFacile”

![Presidio Organizzativo](../../../../accesso-unico/images/2018/11/presidioorganizzativo.png)
Il presidio organizzativo su **scala regionale** viene gestito da Regione Umbria: una **struttura stabile** che coordina il funzionamento dell’Accesso Unico come punto di riferimento per cittadini, imprese, intermediari e tutti gli operatori della Pubblica Amministrazione chiamati a seguire le istruttorie ed approvare i provvedimenti necessari.

Attraverso la costituzione di **comunità tematiche**, quali luoghi di condivisione e confronto su temi comuni e progetti specifici, viene assicurata la **partecipazione attiva delle PA umbre** alla costruzione di un sistema pubblico “unico” che progressivamente arricchisce il catalogo dei servizi dell’Accesso Unico.

Un’azione amministrativa **coordinata e condivisa** consente al cittadino, impresa e intermediario di interagire con un unico sistema, **evitando di rivolgersi a più enti** che, a vario titolo, erogano un pubblico servizio.
![interoperabilità](../../../../accesso-unico/images/2018/11/interoperabilita.png)
L’ Accesso Unico si realizza attraverso lo **scambio automatico** di dati tra i **sistemi** delle PA tramite la cosiddetta “interoperabilità” che rende i processi integrati.
Grazie all’interoperabilità il cittadino **fornisce le informazioni un’unica volta**, l’Accesso Unico le raccoglie e le banche dati lavorano insieme automaticamente.

L’interoperabilità permette di usufruire delle varie funzionalità a prescindere dal software di “back-end” utilizzato per l'istruttoria da ogni singolo ente pubblico partecipante e il cittadino può sapere in ogni momento **a che punto è la pratica** e ricevere **avvisi** tempestivi.

Sono messe a disposizione di professionisti e intermediari interfacce programmabili (API store regionale) per abilitare nuovi servizi sussidiari.

Quanto già realizzato sulle piattaforme regionali (LoginUmbria, PagoUmbria, ecc) e sulle infrastrutture digitali (data center e cloud) può essere utilizzato pienamente dai servizi pubblici.
![portale](../../../../accesso-unico/images/2018/11/portale.png)
Il **portale "UmbriaFacile"** facilita la scelta e l'utilizzo dei servizi di cui gli utenti hanno bisogno.
Cuore del portale è il **catalogo dei servizi dell’Accesso Unico** alimentato progressivamente dalle comunità tematiche secondo precisi criteri di qualità e di funzionalità, processi di miglioramento continuo e metodologie ben definite.

Grazie al Portale il catalogo dei servizi unifica su scala regionale il **livello informativo, documentale e la modulistica**, indirizzando verso la presentazione/compilazione della singola pratica di interesse attraverso **“link intelligenti”**, in coerenza con i risultati conseguiti dal Piano regionale di semplificazione.

L’architettura del Portale si implementa in modo che i motori di ricerca (ed altri canali possibili) trovino facilmente informazioni chiare e condivise su scala regionale.
I servizi gestiti dall’Accesso Unico e pubblicati nel portale saranno fruibili da cellulare,  **tramite "App"** o da **altri canali** (omnicanalità) oltre che via web.
I professionisti possono beneficiare di **servizi geografici** basati su informazioni e dati certificati.
Tramite l’**interoperabilità** il Portale offre **servizi interattivi** dialogando con i diversi sistemi utilizzati in fase istruttoria dai singoli uffici, con obiettivo ultimo di realizzare servizi “pro-attivi”, ovvero **personalizzati**, attingendo informazioni dalla storia dell’utente e offrendo avvisi, scadenze, suggerimenti, ecc.
-   -----------------------------------------

**FARE RETE TRA ENTI PER CREARE CONOSCENZA:
COSTRUIAMO INSIEME L’ACCESSO UNICO**

Digitalizzare un servizio pubblico significa ridisegnare il suo processo per sfruttare le logiche digitali, coordinare gli enti partecipanti ed integrare i diversi sistemi.
Per questo il Programma Accesso Unico richiede il **ruolo attivo di tutte le PA dell’Umbria** definito e regolato da uno specifico **Accordo attuativo** nell’ambito della Convenzione generale della CN-Umbria di cui alla Legge Regionale n.9/2014.

La realizzazione dell’Accesso unico è un **percorso impegnativo** accompagnato dalla  definizione di obiettivi e azioni condivise poi elaborate dalle Comunità Tematiche.
All’interno delle **Comunità Tematiche** gli operatori della Regione e degli EE.LL. aderenti collaboreranno per costruire insieme la **base di conoscenza comune** che permette il popolamento progressivo del **catalogo dei servizi dell'Accesso Unico**.

Le Comunità tematiche **si avvalgono** del confronto tra esperti attraverso gli strumenti della **comunicazione e partecipazione** quali ad es. forum e repository GitHub, utilizzando i metodi di “service design”, definendo regole, vocabolari e processi condivisi.

- ------------------------------

***Sei un professionista della Pubblica Amministrazione?
  Partecipa!***


- Se ti occupi di ITC  Sarai coinvolto in tema di interoperabilità e di integrazione tra i sistemi
- Se sei un esperto di dominio darai il tuo contributo all’interno delle Comunità Tematiche
- Se sei un amministratore sarai coinvolto nella governance dell’Accesso Unico
