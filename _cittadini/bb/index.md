---
layout: cittadini
object: bb
title: Bed & Breakfast
subtitle: Ospitalità in famiglia, guest house, camera e colazione, residenza d'epoca, Airbnb, B&B
---

L'attività di Bed and breakfast è esercitata da coloro i quali, nell'ambito della propria residenza, comprese le pertinenze, ove alloggiano durante il periodo di permanenza degli ospiti, offrono occasionalmente alloggio e prima colazione ivi servita, in non più di quattro camere e con un massimo di otto posti letto, avvalendosi della normale organizzazione familiare, privilegiano nell'offerta della prima colazione l'utilizzo di prodotti agricoli regionali di cui all'art.1, comma 2 della legge regionale 17 febbraio 2010, n. 4 (Norme per orientare e sostenere il consumo dei prodotti agricoli regionali).
Avendo come presupposto la residenza del titolare nei locali in cui l'attività viene svolta, può essere organizzata solo da una persona fisica.

L'attività ha carattere saltuario e occasionale e pertanto, in base alla risoluzione del Ministero delle finanze n. 180/E del 14 dicembre1998 e n. 155/E del 13 ottobre 2000, è esclusa dall’ambito di applicazione dell’I.V.A.; i proventi dell’attività vanno denunciati tra i “redditi diversi”, in quanto derivanti da attività commerciali non esercitate abitualmente (cfr. art. 81, comma 1 lettera i) D.P.R. 917/86). Dal primo giugno 2017 tutti i proprietari che affittano casa con l'affitto breve tramite Airbnb e portali simili pagheranno il 21% di cedolare secca (opzionale) che verrà direttamente trattenuta dall'intermediario.
